---
layout: page
title: jOpenSpace - partnerský program
---

Každý rok hledáme partnery pro naši ne-konferenci. Partneři nám pomáhají pokrývat základní náklady na pronájem 
konferenční místnosti, projektoru, ubytování a stravování. Zbytek si hradí účastníci ne-konference sami. jOpenSpace
není výdělečná akce a organizátoři nemají z jejího pořádání žádný příjem. Příspěvky partnerů zjednodušují nám,
organizátorům, práci v tom, že máme předem pokryté základní náklady a tudíž se minimalizuje riziko finančních problémů,
pokud by se na ne-konferenci nepřihlásil očekávaný počet lidí nebo došlo k odhláškám na poslední chvíli. Toto jsme 
již zažili např. ve chvíli, kdy se na stejný termín později ohlásila jiná - větší konference typu WebExpo. Máme za sebou 
již více než 10 ročníků této ne-konference, při kterých jsme nasbírali řadu zkušeností a akce samotná získala dostatečný 
kredit a proto věříme, že i letošní ročník bude úspěšným.

## Historie jOpenSpace

jOpenSpace vznikla v roce 2008 nápadem Michala Šrajera (Inmite, Avast, Happiness at work) a, s výjimkou jednoho roku, 
se na ní setkává vždy od 20 do 42 účastníků. Maximální počet účastníků do budoucna je 42. S každým rokem je o konferenci 
větší a větší zájem. Posuďte sami:

- 2023: 42 účastníků (technický limit konference)
- 2022: 24 účastníků
- 2021: 31 účastníků (po Covid přestávce)
- 2019: 37 účastníků
- 2018: 42 účastníků (technický limit konference)
- 2017: 42 účastníků (technický limit konference)
- 2016: 38 účastníků
- 2015: 22 účastníků (tady jsme bohužel měli souběh s WebExpo konferencí)
- 2014: 31 účastníků
- 2013: 29 účastníků
- u starších ročníků se evidence nevedla

Na ne-konferenci se tradičně setkávají zajímaví lidé českého IT průmyslu - bloggeři, podcasteři, zakládající členové
startupové scény, programátoři, které programování baví - jednoduše lidé, které stojí za to potkat.  

## Typy partnerství

Na základě předchozích zkušeností a očekávání partnerů jsme se rozhodli vypsat různé úrovně partnerství, abyste měli
dopředu představu, na kolik by vás partnerství vyšlo a jaké výhody by Vám z toho plynuly. Částky jsou uváděné s DPH.

### Zlaté partnerství
**Částka: 25000,- Kč**

- možnost roll-up v konferenční místnosti v záběru kamer
- logo v pravém sloupci [www.jopenspace.cz](http://www.jopenspace.cz)
- tweet z účtu [@jopenspace](https://twitter.com/jopenspace)
- osobní poděkování na uvítacím večeru jOpenSpace
- malý dárek pro kontaktní osobu partnera
- velké logo ve videozáznamech z ne-konference

### Stříbrné partnerství
**Částka: 10000,- Kč**

- možnost roll-up v konferenční místnosti
- logo v pravém sloupci [www.jopenspace.cz](http://www.jopenspace.cz)
- tweet z účtu [@jopenspace](https://twitter.com/jopenspace)
- osobní poděkování na uvítacím večeru jOpenSpace
- malý dárek pro kontaktní osobu partnera
- střední logo ve videozáznamech z ne-konference

### Bronzové partnerství
**Částka: 5000,- Kč**  

- logo v pravém sloupci [www.jopenspace.cz](http://www.jopenspace.cz)
- tweet z účtu [@jopenspace](https://twitter.com/jopenspace)
- osobní poděkování na uvítacím večeru jOpenSpace
- malý dárek pro kontaktní osobu partnera
- malé logo ve videozáznamech z ne-konference

## Organizační informace

Vzhledem k tomu, že se jedná o malou, jednorázovou akci není pro tyto účely zřízena samostatná organizace a pořadatelé 
zajišťují vystavení potřebných faktur pro naše partnery přímo ze strany hotelu. Z toho důvodu lze také na faktury pouze 
textace související s rozsahem činností hotelu:

1. Účtujeme Vám zálohu na občerstvení v rámci konference jOpenSpace  v termínu DATUM v Hotelu MÍSTO KONÁNÍ.
2. Účtujeme Vám zálohu v rámci konference jOpenSpace v termínu DATUM v Hotelu MÍSTO KONÁNÍ. Pronájem konferenční místnosti.
3. Fakturujeme Vám zálohu na poskytnuté služby v termínu DATUM v Hotelu MÍSTO KONÁNÍ v rámci konference jOpenSpace:
     - Záloha na občerstvení účastníků
     - Záloha na ubytování účastníků

Hotel je plátcem DPH.

Jakmile se dohodneme na partnerství, budeme od vás potřebovat:

- fakturační adresu, IČ, DIČ, text faktury (typicky ubytování, pronájem konferenční místnosti, občerstvení)
- logo a krátký text (1-2 odstavce) pro uvedení na [www.jopenspace.cz](http://www.jopenspace.cz)
- roll-up, swag, dárkové předměty před vlastním konáním akce, prosíme o zaslání alespoň měsíc před konáním ne-konference

Následně proběhne:

- výběr místa konání, místo a datum vybírá komunita hlasováním z předem vybraných možností pořadateli. Vybíráme místa, která jsou dostupná ze všech velkých měst do tří hodin autem. Ne-konference se 
koná první nebo druhý týden v říjnu.
- vystavení vašeho loga a představení partnera na [www.jopenspace.cz](http://www.jopenspace.cz)
- hotelové zařízení vystaví zálohovou fakturu na základě, které proběhne platba (jopenspace.cz nemá IČ a proto částky
  vždy fakturuje hotelové zařízení - vy tak můžete mít jistotu, že prostředky jsou skutečně účelně využity), další možností je platba první den konání jOpenspace na místě přímo hotelovému zařízení
- po zaplacení vystaví hotel fakturu - daňový doklad o zaplacení zálohy
- tweetnutí partnerství v období 1-3 týdny před akcí
- po akci obdržíte přehled jakým způsobem jsem využili peníze získané od partnerů i účastníků, odkazy na články, twitter feed, fotografie z akce
