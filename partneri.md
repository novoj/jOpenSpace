---
layout: page
title: jOpenSpace - partnerský program
---

Každý rok hledáme partnery pro naši ne-konferenci. Partneři nám pomáhají pokrývat základní náklady na pronájem 
konferenční místnosti, projektoru, ubytování a stravování. Zbytek si hradí účastníci ne-konference sami. jOpenSpace
není výdělečná akce a organizátoři nemají z jejího pořádání žádný příjem. Příspěvky partnerů zjednodušují nám,
organizátorům, práci v tom, že máme předem pokryté základní náklady a tudíž se minimalizuje riziko finančních problémů,
pokud by se na ne-konferenci nepřihlásil očekávaný počet lidí nebo došlo k odhláškám na poslední chvíli. Toto jsme 
již zažili např. ve chvíli, kdy se na stejný termín později ohlásila jiná - větší konference typu WebExpo. Máme za 
sebou již několik úspěšných ročníků a řadu zkušeností, takže se nám již daří podobným failům vyhýbat, ale dokud není
ne-konference za námi, nemůžeme si být nikdy jisti.

## Historie jOpenSpace

jOpenSpace vznikla v roce 2008 nápadem Michala Šrajera (Inmite, Avast, Happiness at work) a, s výjimkou jednoho roku, se na ní setkává vždy od 20 do 42 účastníků.
Maximální počet účastníků do budoucna je 42. S každým rokem
je o konferenci větší a větší zájem. Posuďte sami:

- 2017: 42 účastníků, 1 žena
TODO uvádět kolik z účastníků jsou ženy?
- 2016: 38 účastníků, 2 ženy
- 2015: 22 účastníků (tady jsme bohužel měli souběh s WebExpo konferencí)
- 2014: 31 účastníků
- 2013: 29 účastníků

Na ne-konferenci se tradičně setkávají zajímaví lidé českého IT průmyslu - bloggeři, podcasteři, zakládající členové
startupové scény, programátoři, které programování baví - jednoduše lidé, které stojí za to potkat.  

## Typy partnerství

Na základě předchozích zkušeností a očekávání partnerů jsme se rozhodli vypsat různé úrovně partnerství, abyste měli
dopředu představu, na kolik by vás partnerství vyšlo a jaké výhody by Vám z toho plynuly.

TODO kdyz nad tim vic a vic premyslim, je toto rozdeleni partneru ne-konferencni?

### Zlaté partnerství
**Částka: 25000,- Kč**

- možnost roll-up v konferenční místnosti v záběru kamer
- upoutávka v medailonku [Kafemlejnek.tv](https://kafemlejnek.TV) videocastu
- logo v pravém sloupci [www.jopenspace.cz](http://www.jopenspace.cz)
- tweet z účtu [@jopenspace](https://twitter.com/jopenspace)
- osobní poděkování na uvítacím večeru jOpenSpace
- malý dárek pro kontaktní osobu partnera
- velké logo ve videozáznamech z ne-konference

### Stříbrné partnerství
**Částka: 10000,- Kč**

- možnost roll-up v konferenční místnosti
- krátká upoutávka v medailonku [Kafemlejnek.tv](https://kafemlejnek.TV) videocastu
- logo v pravém sloupci [www.jopenspace.cz](http://www.jopenspace.cz)
- tweet z účtu [@jopenspace](https://twitter.com/jopenspace)
- osobní poděkování na uvítacím večeru jOpenSpace
- malý dárek pro kontaktní osobu partnera
- střední logo ve videozáznamech z ne-konference

### Bronzové partnerství
**Částka: 5000,- Kč**  

- logo v pravém sloupci [www.jopenspace.cz](http://www.jopenspace.cz)
- tweet z účtu [@jopenspace](https://twitter.com/jopenspace)
- osobní poděkování na uvítacím večeru jOpenSpace
- malý dárek pro kontaktní osobu partnera
- malé logo ve videozáznamech z ne-konference

## Organizační informace

Jakmile se dohodneme na partnerství, budeme od vás potřebovat:

- fakturační adresu, IČ, DIČ, text faktury (typicky ubytování, pronájem konferenční místnosti, občerstvení)
- logo a krátký text (1-2 odstavce) pro uvedení na [www.jopenspace.cz](http://www.jopenspace.cz)
- podklady pro medailonek v [Kafemlejnek.tv](https://kafemlejnek.TV) ... vlastí text si z podkladů připravíme sami
- roll-up, swag, dárkové předměty před vlastním konáním akce

Následně proběhne:

- hotelové zařízení vystaví zálohovou fakturu na základě, které proběhne platba (jopenspace.cz nemá IČ a proto částky
  vždy fakturuje hotelové zařízení - vy tak můžete mít jistotu, že prostředky jsou skutečně účelně využity)
- po zaplacení vystaví hotel fakturu - daňový doklad
- vystavení vašeho loga na [www.jopenspace.cz](http://www.jopenspace.cz)
- natočení medailonku a zveřenění na [www.jopenspace.cz](http://www.jopenspace.cz) před akcí, zároveň jako úvodník jednoho z následujících
  dílů [Kafemlejnek.tv](https://kafemlejnek.TV)
- tweetnutí partnerství v období 1-3 týdny před akcí
- po akci obdržíte přehled jakým způsobem jsem využili peníze získané od partnerů i účastníků, odkazy na články, twitter feed, fotografie z akce
