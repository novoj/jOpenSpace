<h2>Organizační informace</h2>

<p>Ahoj nekonferenčníci,</p>
<p>Akce se nám blíží, prosím, toto čtěte opravdu celé.</p>
<p>Koutů máme v ČR docela dost, tak bacha při zadávání místa do navigace. Kouty 77 vedle Kamenné Lhoty a Ledče nad
	Sázavou. <a href="https://en.mapy.cz/s/36d0H">Mapa zde.</a> Monitorované parkoviště je přímo vedle hotelu.</p>
<p>Pokud nastane jakýkoliv problém a myslíte si, že s ním můžeme pomoci, zavolejte nám.</p>
<p>Zdeněk Henek <a href="tel:777880054">777 880 054</a>, Honza Novotný <a href="tel:608216913">608 216 913</a>.</p>
<p>Ubytování je ve dvoulůžkových pokojích. Ubytovat se můžete v pátek do 20 hodin. Pokud přijedete později, zavolejte
	nám. Budeme mít klíče u sebe. Ubytovací pořádek se řeší adhoc po příjezdu, buď už budete napárovaní, nebo si
	vyberete z lůžek, které jsou právě volné. Networking probíhá i na pokojích :).</p>
<p>V ceně je i bazén, tak si nezapomeňte plavky. V průběhu nekonference se utvoří skupinka běžců, která si dá výběh po
	okolí (obvykle běháváme cca 10km), další běžci jsou vítáni - vezměte si boty a sportovní věci. Případně je možné v
	rámci hotelu využít dalších možností fyzického odreagování: <a href="https://www.hotelluna.cz/volny-cas/">https://www.hotelluna.cz/volny-cas/</a></p>
<p>Odubytovat se musíme v neděli do 9 hodiny. Tak nezapomeňte vyklidit pokoje, než půjdete do konferenční místnosti.</p>
<p>S sebou je vhodné kromě notebooku vzít i prodlužku / rozdvojku. Na místě sice nějaké budeme mít, ale určitě nevystačí
	pro všechny. Kdo nevydrží celý den bez proudu a bude si chtít dělat poznámky, tak bude nejspíš rozdvojku
	potřebovat.</p>
<p>V minulosti se nám osvědčilo, pokud byly slajdy připravené a dostupné on-line. Pokud budete mít chvilku, zkuste je
	někde zpřístupnit a dopsat odkaz do seznamu, který šel e-mailem.</p>
<p>Pokud jsme se domluvili na platbě na místě, tak to dořešíme během soboty.</p>
